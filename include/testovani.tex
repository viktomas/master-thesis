% !TEX root = ../DP_Vik_Tomas_2013.tex
\chapter{Vyhodnocení}
Výsledná aplikace má model otestovaný pomocí unit testů. Ty ověřují základní funkčnost algoritmů a metod pro práci s daty modelu. Funkční a integrační testy v aplikaci přítomny nejsou.

Při vývoji aplikace byl kladen důraz na návrh uživatelského rozhraní a tento návrh je také potřeba důkladně vyhodnotit.

Důvod proč vyhodnotit návrh UI je zřejmý, výsledná aplikace má uživatelské rozhraní, které vývojář podle všech dostupných informací navrhnul tak, aby bylo jednoduché na používání (viz. kapitola \ref{sec:navrh-gui}). Na konci vývojového cyklu je třeba ověřit, že úsudky v návrhu byly správné.  

Během celého procesu vývoje práce byl návrh konzultován s možnými uživateli a na základě těchto konzultací a připomínek při nich získaných byl návrh upraven do finální podoby popsané v příloze \ref{chp:wireframe}.

\section{Způsoby vyhodnocení návrhu uživatelského rozhraní}
Základem vyhodnocení je uživatel a jeho práce se systémem. V této části práce budou popsány některé metody, které se používají pro zaznamenání činnosti uživatele, resp. pro zaznamenání okamžiků, nebo situací kdy uživatel nejednal předpokládaným způsobem. Například se v nějakém kroku od uživatele může čekat, že zadá vstup a on se místo toho pokusí odeslat formulář atp.

\subsection{Osobní konzultace}
Hlavně v raných stádiích vývoje je nejlepší osobní kontakt s uživatelem\cite{stone2005user}. Je mnoho variací jak zvýšit efektivitu osobní konzultace.

Například je možné podporovat uživatele v tom, aby "přemýšlel nahlas" a poté si všímat, kdy se uživatelovy myšlenky odchylují od očekávaných. Tento způsob testování ovšem není pro každého uživatele a někteří jej mohou shledat rušivým a zároveň tento způsob testování nutí uživatele více přemýšlet a provádět kroky v aplikaci pomaleji (protože zároveň sděluje své myšlenky) a to může způsobit, že uživatel neudělá chyby, které by normálně udělal.\cite{stone2005user}.

Nejvíce zpětné vazby lze získat samotným pozorováním uživatele bez toho, aby mu byla poskytnuta jakákoli pomoc při ovládání aplikace. Je možné se uživatele zeptat na otázky jako: "Co se snažíte udělat?", nebo "Co jste čekal, že se stane, když jste kliknul na to tlačítko?", ale je těžké najít správný poměr otázek tak, aby se příliš nerušila uživatelova pozornost\cite{stone2005user}.

\subsection{Sezení s audiovizuálním záznamem}
Audiovizuální záznam sezení může pomoci zaznamenat přesná místa, ve kterých se uživatel dostal do problémů a zároveň slouží jako záloha pozorování, pokud by pozorovateli cokoli uniklo. Pokud se na projektu podílí více lidí, může být záznam sezení brán například jako důkaz závažnosti problému v návrhu aplikace.\cite{stone2005user}

Na obrázku \ref{fig:testing-camera} je vidět správné umístění kamery, která zabírá zároveň uživatele a zároveň obrazovku na které je zrcadlena uživatelova plocha. Tak je možné sledovat uživatele i jeho akce.\cite{stone2005user}

\begin{figure}[htb]
\begin{center}
\includegraphics[width=100mm]{./pictures/testing-camera.png}
\caption{Schéma správného umístění kamery k počítači a respondentovi\cite{stone2005user}}
\label{fig:testing-camera}
\end{center}
\end{figure}

\subsection{Sledování pohybu očí}
Metoda přesného snímání pohybu očí respondenta může odhalit chování, které nelze postřehnout ostatními metodami. Díky tomuto sledování je možné zjistit, na které části obrazovky se respondent kouká a kdy se na ně kouká. Pomocí zpracování takových dat od více respondentů je možné zjistit, jaká místa na obrazovce jsou jak prohlížena a tomu přizpůsobit rozmístění ovládacích prvků. Moderní zařízení pro pořízení tohoto záznamu vypadají velmi podobně jako obyčejný monitor, nebo jsou dodávána v podobě malého přídavného zařízení pod monitor (obrázek \ref{fig:tobii}).

\begin{figure}[htb]
\begin{center}
\includegraphics[width=60mm]{./pictures/tobii_image_pceye_mounted_front_rgb.jpg}
\caption{Přídavné zařízení Tobii PCEye pro sledování pohybu očí}
\label{fig:tobii}
\end{center}
\end{figure}

\subsection{Záznam akcí}
Pokud je důležité, jak rychle trvá uživateli vykonat akce v aplikaci, tedy každý klik a každý stisk klávesy se počítá, pak je vhodné použít nástroje na zaznamenávání uživatelských akcí\cite{stone2005user}. Tyto nástroje vychází ze tří základních druhů produktů\cite{stone2005user}:
\begin{itemize}
\item Produkty sledující že uživatel dělá svojí práci a nesnaží se narušit bezpečnost systému
\item Produkty, které nahrávají uživatelské akce za účelem pozdější prezentace této akce
\item Webové produkty, které získávají informace o uživatelově pohybu mezi stránkami a četnosti návštěv.
\end{itemize}

\subsection{Dotazník}
Dotazník je jednoduchá forma získání respondentova názoru pomocí tištěné nebo elektronické verze dokumentu, ve kterém jsou otázky na témata týkající se testovaného subjektu. Otázky mohou být uzavřené, kdy uživatel může zvolit jednu z předem daných možností, nebo otevřené, kdy má uživatel možnost rozvést odpověď vlastním textem.

Použití dotazníku při vyhodnocení má mnohé výhody\cite{stone2005user}:
\begin{itemize}
\item Všechny otázky jsou napsány, na žádnou se nezapomene.
\item Všichni účastníci dostanou stejnou otázku, a proto je možné mezi sebou porovnávat odpovědi.
\item Dají se pomocí něj získat kvantitativní data jako: 10 uživatelů považovalo navigaci aplikací náročnou.
\end{itemize}
Zároveň má použití dotazníku několik nevýhod\cite{stone2005user}:
\begin{itemize}
\item Je těžké dotazník navrhnout tak, aby mohl být jedinou metodou vyhodnocení. Otázky mohou zavádět, nebo nemusí mít v nabídce odpověď, která by uživateli vyhovovala.
\item Musí se předem odhadnout témata, o kterých uživatel bude chtít po testování aplikace mluvit.
\item Uzavřené otázky typu: \emph{Hodnoťte na stupnici od jedné do pěti jak jednoduchá pro vás byla navigace aplikací} jsou snadné na analyzování, ale nezjistí, proč se tak uživatel cítil.
\end{itemize}

Při tvorbě dotazníku je rozumné nejprve probrat s potencionálním respondentem témata, které ho při práci s aplikací napadnou a ta do dotazníku zapracovat\cite{stone2005user}.

Existuje již mnoho předpřipravených dotazníků s vypracovanými metodikami vyhodnocení. Je silně doporučeno nějaký takový dotazník použít, nebo se jím minimálně nechat inspirovat\cite{stone2005user}.

\section{Popis metodiky zvolené pro tuto práci}
\label{sec:metodika-dotaznik}
Pro vyhodnocení návrhu uživatelského rozhraní v této práci bude použit dotazník. S potencionálními uživateli byl návrh konzultován průběžně a na závěrečné vyhodnocení byl zvolen dotazník pro snadnou kvantifikaci výsledků. Dotazník se skládá ze dvou částí.

První a povinnou částí je SUS dotazník. Ten vyšel nejlépe v porovnání 5 volně dostupných dotazníků, kterou v roce 2004 prováděli Thomas S. Tullis a Jacqueline N. Stetson\cite{tullis2004comparison}. Jedná se o dotazník s deseti otázkami na které uživatel dává odpovědi v rozsahu 1-plně souhlasím až 5-vůbec nesouhlasím.

Druhou částí dotazníku jsou nepovinné otázky na funkčnost z kapitoly \ref{sec:navrh-funkcionality}. Otázky jsou zaměřeny na jednotlivé funkčnosti a jejich správné a jednoduché použití uživatelem. Pro jasnou kvantifikaci byly kromě závěrečných připomínek voleny uzavřené otázky.

Navržený dotazník v přesném znění je umístěn v příloze \ref{chp:navrh-dotazniku}.


\section{Vyhodnocení dotazníku}
\label{sec:vyhodnoceni-dotazniku}
Kompletní výsledky navrhnutého dotazníku jsou v příloze \ref{chp:vysledky}. Nyní budou pouze shrnuty dopady, které průzkum přinesl.

Na dotazník odpovědělo 22 respondentů. Jednalo se převážně o cílovou skupinu, tedy mladé lidi ve věkovém rozmezí 20 až 30 let.

\subsection{SUS dotazník}
Část dotazníku na kterou odpovídali povině všichni respondenti. Aplikace dosáhla u respondentů celkového skóre \textbf{79,09}, což je přesně na pomezí ohodnocení dobrý a vynikající\cite{bangor2009determining}. To jsou druhé a třetí nejlepší ohodnocení na 7 stupňové škále, která vznikla sběrem výsledků SUS dotazníku u 250 různých aplikací\cite{bangor2009determining}.

Tento výsledek nasvědčuje tomu, že uživatelské rozhraní je pro uživatele snadno použitelné.

\subsection{Dotazník zaměřený na funkcionalitu}
Další otázky v dotazníku byly zaměřené na konkrétní funkcionalitu a zde budou interpretovány výsledky jednotlivých otázek.

Relativně velké procento (24\%) respondentů si nebylo jisto, k čemu aplikace přesně slouží. Pro to existují 2 vysvětlení:
\begin{itemize}
\item Úvodní stránka aplikace dostatečně nevysvětluje k čemu aplikace slouží, nebo ji uživatelé okamžitě přeskočí.
\item Aplikace dostatečně neprezentuje svoji přidanou hodnotu svým uživateslkým rozhraním.
\end{itemize}

Pro několik respondentů bylo spíše těžké vyhledat předmět přání. Z námětů, které vzešly z dotazníku vyplynulo, že vyhledávání by měl být také hlavní ovládací prvek (nyní je to pouze tlačítko pro přechod na vyhledávání a tedy o krok více).

Naprostá většína respondentů se nepřihlásila do aplikace. To je ale pochopitelné vzhledem k tomu, že respondenti měli za úkol s aplikací pracovat pouze 10 minut a aplikace poskytuje veškerou funkcionalitu i nepřihlášenému uživateli. 18\% respondentů nevědělo, že se do aplikace lze přihlásit.

23\% respondentů v dotazkníku odpovědělo, že nepřidali žádné přání do svého seznamu. Tuto odpověď by bylo vhodné prozkoumat dalším, cíleným, dotazníkem. Může se jednat o špatně položenou otázku, nebo o chybu v uživatelském rozhraní.

43\% respondentů nepřesunulo přání ve svém seznamu a tím mu nezměnilo prioritu. Je tedy pravděpodobné, že tato funkcionalita nemá dobře navržené UI. Řešením je buď statická nápověda, která na možnost přesouvání přání bude uživatele stále upozorňovat, nebo grafické znázornění možnosti přesunutí. Změna tvaru kurzoru očividně nestačí.

Štítky se naopak jeví jako dobře navržené. Jejich panelu jakožto hlavního ovládacího prvku si všimla naprostá většina respondetů a 64\% jich zároveň použilo štítky pro filtrování přání. Zároveň jen 2\% respondetnů nevěděla, že mohou přání štítkem označit.

V dotazníku byla špatně formulována otázka na přidání obrázku k přání. Bylo použito slovo vlastní obrázek, pod kterým si zřejmě většina respondetů představila upload\footnote{Nahrání dat z klientského počítače na server.} obrázku z uživatelova počítače. Otázkou bylo myšleno změna obrázku kliknutím na jinou miniaturu ve formuláři pro přidání obrázku.

44\% respondetů nevědělo, že může vybrat vlastní obchod k přání. Znovu může jít o špatně položenou otázku. Měla by znít: Vybral jsi si obchod ve formuláři pro přidání přání?

Návrh UI pro mazání přání je navržené dobře. Jen 6\% respondentů nevědělo o této funkčnosti. Stejně je na tom také zobrazení detailu přání.

29\% procent respondentů nevědělo, že může označit přání jako splňené, což znamená, že by UI pro tuto funkcionalitu mělo být také zlepšeno, nebo minimálně doplňeno nápovědou.








