% !TEX root = ../DP_Vik_Tomas_2013.tex
\chapter{Návrh}
V této kapitole bude postupně rozveden návrh výsledné webové aplikace. Kapitola začne návrhem funkčnosti aplikace a na základě této funkčnosti bude poté navrženo grafické uživatelské rozhranní. Na závěr kapitoly bude popsán návrh implementace.

\section{Návrh funkcionality}
Aplikace musí splňovat požadavky dle zadání. Musí umožňovat přidávat, sledovat, prioritizovat a kategorizovat zboží, zobrazovat jeho cenu a její vývoj. Tato kapitola se bude zabývat kompletním popisem a doplněním této funkcionality.

V každé sekci bude funkčnost nejprve široce popsána a poté bude tučným písmem napsáno přesné znění vysledné funkcionality.

\subsection{Přihlášení/Odhlášení uživatele}
Přání je z definice vázané na uživatele a je tedy nezbytné uživatele rozlišovat. Standardní způsob jak toto rozlišení provádět ve webových aplikacích je pomocí autentizace a autorizace. Uživatel se nejprve přihlásí pomocí formuláře aplikace. Tím se ověří jeho identita. Poté se mu zobrazují informace určené pouze pro něj. Uživatel se také může při odchodu ze systému odhlásit.

\textbf{Uživateli bude umožněno se přihlásit do aplikace. Buď pomocí uživatelského jména a hesla, nebo pomocí technologie OAuth.}

\textbf{Uživateli bude umožněno se odhlásit z aplikace.}

\subsection{Registrace uživatele}
Pokud se uživatel nebude chtít od aplikace přihlásit pomocí svého OpenID v nějaké z potporovaných autorizačních autorit, bude se muset nejprve do aplikace zaregistrovat. Uživatel vyplní své klíčové údaje:

\begin{itemize}
\item \textbf{E-mail} - jednoznačný identifikátor uživatele v rámci systému
\item \textbf{Uživatelské jméno}
\item \textbf{Heslo}
\end{itemize}

Po potvrzení formuláře bude uživateli vytvořen účet v aplikaci.

\textbf{Uživatel se může zaregistrovat do aplikace pomocí poskytnutí základních údajů.} 

\subsection{Vyhledávání zboží}
\label{sec:vyhledavani}
Toto je klíčová funkcionalita aplikace. V rešerši v předchozí kapitole bylo zjištěno, že vyhledávání zboží je jedna ze základních funkčností aplikací pro srovnávání zboží. Výsledná aplikace tedy bude umožňovat vyhledávání zboží.

\textbf{Uživateli bude umožněno zadat do aplikace vyhledávaný termín jako řetězec a aplikace najde jako výsledek zboží, které v názvu obsahuje tento řetězec.}

\subsection{Přidání a editace přání}
\label{sec:pridani-prani}
Uživateli bude umožňeno přidávat zboží do seznamů v podobě takzvaných \emph{přání}. Samotná databáze zboží zůstane odděleně a běžný uživatel\footnote{Jedná se o uživatele, který je klientem aplikace, další druhy uživatelů mohou být administrátor, nebo internetový obchod} do samotného zboží nebude zasahovat. Přání bude obsahovat následující základní informace:

\begin{itemize}
\item \textbf{Vazba na zboží} - přání se z definice váže na nějaké zboží. Z tohoto zboží si přání take převezme název.
\item \textbf{Vazba na uživatele} - přání se z definice váže ke konkrétnímu uživateli.
\item \textbf{Obrázek} - obrázek přiřazený k přání pro jeho snazší vizualizaci směrem k uživateli
\item \textbf{Obchod} - konkrétní obchod, ve kterém si uživatel vybral zboží nakoupit. Používá se pro sledování ceny přání.
\item \textbf{Štítky} - libovolný počet štítků, které uživateli umožňují \textbf{kategorizovat} přání.
\item \textbf{Priorita} - informace o míře priority, tedy jak je přání důležité pro uživatele.
\end{itemize}

\textbf{Uživateli bude umožňěno vytvářet a upravovat přání. Vytvoření bude probíhat pomocí zvolení zboží ve výsledku vyhledávání (viz. kapitola \ref{sec:vyhledavani}). Následně uživatel vyplní informace o přání do vhodného formuláře. Podobný formulář bude sloužit také k editaci přání.}

\subsubsection{Výběr obrázku}
Při vytváření nebo editaci přání je nutné umožnit uživateli vybrat si ze všech obrázků, které jsou v databázi dostupné k danému zboží.

\subsubsection{Výběr obchodu}
Při vytváření nebo editaci přání je nutné umožnit uživateli vybrat si ze všech obchodů, které jsou v databázi dostupné k danému zboží. Při výběru těchto obchodů musí být uživateli zobrazena aktualní cena zboží v daném obchodu.

\subsection{Mazání přání}
Pokud se uživatel rozhodne, že přání už déle není aktualní, může ho smazat. Smazáním ho odstraní nenávratně ze seznamu svých přání.

\textbf{Uživateli bude umožněno odstranit přání ze svého seznamu.}

\subsection{Splnění přání}
Uživatel může označit přání za splněné. Timto se přání odstraní ze standardního seznamu a přesune se do seznamu splněných přání, u kterých už se nesleduje cena. Tato přání zůstávají v sýstému pouze jako informace pro uživatele.

\textbf{Uživateli je umožněno označit přání jako splněné. Tímto označením se přání přesune do seznamu splněných přání.}

\subsection{Změna priority přání}
Jednotlivým přáním je při vytvoření přiřazena uživatelem nadefinovaná, orientační, priorita. Tuto prioritu může uživatel měnit. Přání jsou v seznamech řazena podle priority a tedy po změně priority se změní řazení přání.

\textbf{Uživatel může měnit prioritu přání.}

\subsection{Zobrazení štítků}
\label{sec:zobrazeni-stitku}
Jak bylo napsáno v sekci \ref{sec:pridani-prani}, přání je možné kategorizovat pomocí tzv. štítků. Uživatel musí mít možnost prohlédnout si všechny štítky, které přidal k přáním na jednom místě. Zároveň by u štítků měla být zobrazena informace o tom, kolik přání je daným štítkem označeno. Tato informace může sloužit jako ukazatel důležitosti/četnosti štítku.

\textbf{Uživatel si může zobrazit přehled všech štítků, které přiřadil k jednotlivým přáním.}

\subsection{Zobrazení přehledu přání}
Všechna přání, která uživatel vytvoří musí být nasledně uživateli nějakým způsobem zobrazována. Přání mohou být zobrazena buď všechna najednou, nebo mohou být zobrazena pouze přání s konkrétním štítkem. Tento omezený seznam přání se zobrazí pomocí zvolení nějakého štítku ze seznamu štítků (viz. kapitola \ref{sec:zobrazeni-stitku}).

\textbf{Uživatel si může zobrazit přehled buď všech přání, nebo přání obsahujíc konkrétní štítek.}

\subsection{Sledování průběhu cen}
Systém bude schopný u veškerého zboží sledovat cenu v jednotlivých obchodech. Vývoj ceny bude vhodným způsobem zobrazovat uživateli u jeho přání. Zároveň bude systém schopný upozornit uživatele na prudké změny ceny jeho přání (primárně snížení cen).
